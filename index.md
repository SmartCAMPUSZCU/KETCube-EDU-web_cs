# KETCube EDU

KETCube je moderní vývojová platforma pro IoT, která byla vyvinuta na Fakultě elektrotechnické Západočeské univerzity v Plzni, je licencována jako tzv. Open Source Hardware, čili ji může používat úplně každý. Díky svým vlastnostem, modernímu designu, univerzálnosti, nízké spotřebě, možnosti přímé komunikace do IoT sítí (LoRaWAN a Sigfox) a cenové dostupnosti si našla uplatnění i v průmyslových aplikacích.
Nyní se ve formě edukačního balíčku nazvaného “KETCube EDU pro Arduino” dostává do rukou široké veřejnosti a školám, a to díky integraci KETCube do globálně užívaného vývojového prostředí Arduino IDE. To znamená, že i programátor začátečník může začít ve svých prvních projektech platformu KETCube plně využívat.

Balení ve formě praktického kufříku s přihrádkami, potřebnými součástkami a moduly, které dostáváte do ruky, obsahuje vše potřebné pro pro úspěšný start při vývoji Vašich aplikací nejen v oblasti IoT.

KETCube EDU pro Arduino vznikl jako projekt ZČU v Plzni za podpory města Plzeň v rámci projektu Plzeň univerzitní město 2020.

Edukační balíček pro [Arduino](https://www.arduino.cc).

![KETCube KIT](files/KETCubeKIT.jpg)

## Příklady
  * [Blikání LED na desce KETCube](pages/example_onBoardLED.md)
  * [Příklad s tlačítkem - obsluha přerušení](pages/example_buttonLED.md)
  * [Čtení analogové hodnoty](pages/example_analogRead.md)
  * [Senzor teploty a LoRaWAN](pages/example_tempSensor.md)
  * [Ovládání KETCube přes LoRaWAN](pages/example_remoteControl.md)

## Licence

KETCube i KETCube EDU je poskytován zdarma Západočeskou univerzitou v Plzni za podmínek uvedených v [LICENCI](LICENSE.md).

KETCube je registrovaná ochranná známka Západočeské univerzity v Plzni.

